nr: NARRATXONE. 115

’ Fingenda vero meminerimus ea quae non cadent in tes-
tem. Sunt autem, quae nostro dicuntur (l) animo, cujus
ipsi tantum conscii sumus: item quod a defunctis; nec
enim hoc est qui neget: itemque ab eo cui idem expediet;
is enim non negabit: ab adversario quoque; quia non
est habiturus in negando fidem. Somniorum et supersti-
tionum colores ipsa jam facilitate auctoritatem perdide-
runt.

Non est autem satis in narratione uti coloribus, nisi per
totam actionem consentiant: cum praesertim quorumdam
probatio sola sit in asseveratione et perseverantia: ut ille
parasituS, qui ter abdicatum a divite juvenem, et (2) ab·
solutum, tanquam suum filium asserit, habebit quidem
colorem,- quo dicat, et paupertatem sibi causam expo-
nendi fuisse, et ideo a se parasiti personam esse susceptam,
quia in illa domo filium haberet3 et ideo illum innocentem
ter abdicatum, quia filius abdicantis non esset: nisi ta·
men omnibus Verbis et amorem patrium, atque hunc qui-
dem ardentissimum, ostenderit, et odium divitis, et me-
tum projuvene‚ quem periculose mansurum in illa domo,
in qua tam invisus sit, sciat; suspicione (3) subjecti peti-
toris non carebit. .

Quod si pars expositionis pro nobis, pars contra nos
'erit3 miscenda sit, an separanda narratio, cum ipsa causae
conditione deliberandum est. Nam si plura sunt quae
nocent, quae prosunt obruentur. Itaque tune dividere
optimum erit, et iis, quae partem nostram adjuvabunt,
expositis et confirmatis, adversus reliqua uti remediis de
quibus supra dictum est. Si plura proderunt, etiarn con-
jungere licebit3 ut quae obstant in medio, velut auxiliis
nostris, posita minus habeant virium: quae tamen non
erunt nuda ponenda3 sed ut et nostra aliqua argumenta-
tione firmemus, et, diversa cur credibilia non sint, adji-
ciamus: quia, nisi distinxerimus, verendum est ne bona
nostra permistis malis inquinentur.

Illa quoque de narratione praecipi solent3 ne qua ex ea
fiat excursio3 ne avertatur ajudice serrno; ne alienae per·
sonae vocem demus; ne argumentemur: adjiciunt quidam
etiam, ne utamur affectibus, Quorum pleraque sunt fre-
quentissime * custodienda3 imo nunquam, nisi ratio σοι
egerit, mutanda: ut sit expositio perspicua et brevis.

(1) A nobis sc. ex nostra sententia ς nostroque animo et arbitrio. O.

(2) Libertum. Valerius scribit, si filius ter abdicatus fuerit, eum non
posse invitum in patris familiam et potestatem reduci. Turn.

3) Subdititii et dolo malo subornati ad intendendam litem,

12

