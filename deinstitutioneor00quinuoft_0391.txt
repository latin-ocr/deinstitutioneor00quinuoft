DE GENERE mcENDI. 371

tantior, vaniore etiam dicendi gloria inflata est. Tertium
mox, qui haec dividebant, adjecerunt genus, Rlzodiwn;
quod velut medium esse, atque ex utroque mistum, vo-
lunt: neque enim Attice pressi, neque Asiane sunt abun-
dantes, ut aliquid babere videantur gentis, aliquid auc-
toris: ssEschines enim, qui hunc exilio delegerat locum,
intulit eo studia Athenarum, quae, velut sata quaedam
coelo terraque degenerant, saporem illum Atticum pere-
grino miscuerunt. Lenti ergo quidam ac remissi, non sine
pondere tamen, neque fontibus puriS, neque torrentibus
turbidis, sed lenibus stagnis, similes habentur. Nemo
igitur dubitaverit, longe esse optimum genus Atticorum:
in quo ut est aliquid inter ipsos commune, id est,judiciu1n
acre, tersumque3 ita ingeniorum plurimae formae. Qua-
propter mihi falli multum videntur, qui solos esse Atticos
credunt tenues, et lucidos, et significantes, sed quadam
eloquentiae frugalitate contentos, ac semper (1) manum
intra pallium continentes. Nam quis erit hic Atticus?
sit Lysias: hunc enirn amplectuntur amatores istius no·
minis modum: non igitur jam usque ad (2) Coccum et
Andocidem remittemur? Interrogare tamen velim, an
Isocrates Attice dixerit? nihil enim tam est Lysiae diver-
sum: negabunt: at ejus schola principes oratorum dedit.
Quaeratur similius aliquid: Hyperides Atticus? certe: at
plus indulsit voluptati. Transeo plurimos, Lycurgum,
Aristogitona, et, his priores, lsaeum, Antiphontem: quos
ut homines inter se genere similes, differentes dixeris
specie„ Quid ille, cujus modo fecimus mentionem, AEs-
chines? nonne his latior, et audentior, et excelsior?
Quid denique Demosthenes? non cunctos illos tenues et
circumspectos, sublimitate, vi, im petu, cultu, compositione
superavit? non insurgit locis? non figuris gaudet? non
translationibus nitet? non oratione ficta dat tacentibus
vocem? non illud jusjurandum, per caesos in Marathone
ac Salamine propugnatores reipublicae, satis manifesto
docet, praeceptorem ejus Platonem fuisse? Quem ipsum
num Asianum appellabimus, plerumque instinctis divino
spiritu vatibus comparandum? Quid Periclea? similemne
credemus Lysiacae gracilitati, quem fulminibus et coelesti

(1) Sic proverbialiter est locutus de illis qui tenti sunt et remissi, ac se-
data utuntur oratione. Nam oratores qui utuntur contentione, brachium

solent exercre atque vibrare. Turn.
(2) Andocides numeratur a Plutarcho inter decem oratores Athenienses.

De Cocco nihil ille scribit: tantum Suidas ait, hunc fuisse Isocratis discipu-
lum, et oratorem Atheniensem, qui quasdam orationes reliquerit. Videtur
autem significare Andocidem et Coccum tenuiores fuisse Lysia. Turn.

Bbss

