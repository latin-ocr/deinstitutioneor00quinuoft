1)ss Pmtosopuim 355

temperantia, pietate, non plurima dicet orator? Sed ille
vir bonus, qui haec, non vocibus tantum sibi nota atque
nominibus, aurium tenus in usum linguae perceperit, sed
qui, virtutes ipsas mente complexus, ita sentiet3 necin
cogitando ita laborabit, sed, quod sciet, vere dicet. Cum
sit autem omnis generalis quaestio speciali potentior, quia
universo pars continetur, non utique accedit parti quod
universum est; profecto nemo dubitabit, generales quaes-
tiones in illo maxime studiorum more versatas. Jain ver0,
cum sint multa propriis brevibusque comprehensionibus
finienda, unde etiam status causarum dicitur finitivus,
nonne ad id quoque instrui ab iis, qui plus in hoc studii
dederunt, oportet? Quid? non quaestiojuris omnis, aut
verborum proprietate, aut aequi disputatione,- aut volun-
tatis conjectura continetur? quorum pars ad rationalem,
pars ed moralem tractatum redundat: ergo natura per-
mista est omnibus istis oratio, quae quidem oratio est
vere. Nam ignara quidem hujusce doctrinae loquacitas
erret necesse est, ut quae vel nullos vel falsos duces ha-
beat.

Pars vero naturalis, cum est ad exercitationem dicendi
tanto caeteris uberior, quanto majore spiritu de divinis
rebus quam humanis loquendum est, tum illam etiam
moralem, sine qua nulla esse (ut docuimus) oratio potest,
totam complectitur. Nam si regitur providentia mundus,
administranda certe bonis viris erit respublica. Si divina
nostris animis origo, tendendum ad virtutem, nec volup-
tatibus terreni corporis serviendum. An haec non fre-
quenter tractabit orator? Jam de auguriiS, responsis, re-
ligione denique omni, de quibus maxima saepe in senatu
consilia versata sunt, non erit ei disserendum, si quidem,
ut nobis placet, futurus est vir idem civilis? Quae denique
intelligi saltem potest eloquentia hominis optima nesci-³
entis. Haec si ratione manifesta non essent, exemplis ta-
men crederemus. Siquidem et Periclem, cujus eloquen-
iiae etiam si nulla ad uos monumenta venerunt, vim tamen
quandam incredibilem cum historici, tum etiarn liberri-
mum genus homiuum comici veterestradunt, Anaxagorae
physici constat auditorem fuisse: et Demosthenem, prin-
cipem omnium Graeciae oratorum, dedisse operam Platoni.
Nam M. Tullius non tantum se debere scholis rhetorum,
quantum Academiae spatiis, frequenter ipse testatus est:
neque tanta in eo unquam fuisset ubertas, si ingenium
suum consepto fori, non ipsius rerum naturae finibus ter-
minasset.

Verum ex hoe alia mihi quaestio exoritur, Quae secta.

A a 2

