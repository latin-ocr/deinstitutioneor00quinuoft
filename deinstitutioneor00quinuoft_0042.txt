22 mn. 1. cAr. vi.

jam doceat tropos omnes; quibus praecipue non poema
modo, sed etiam oratio ornatur3 schemata utraque, id est,

gurm, quaeque (1) λέξεως, quaeque διανοίας vocantur : quo·
rum ego, sicut troporum, tractatum in eum locum differo,
quo mi'ni de ornatu orationis dicendum erit.

Praecipue vero illa infigat animis; quae in oeconomia
virtus3 quae in decoro rerum: quid personae cuique con-
venerit: quid in sensibus laudandum3 quid in verbis:
ubi copia probabilis; ubi modus.

His accedat enarratio historiarum, diligens quidem illa,
non tamen usque ad supervacuum laborem occupata. Nam
receptaS, aut certe claris auctoribus memoratas, exposuisse
satis est. Persequi quidem quod quisque unquam vel
contemtissimorum hominum dixerit, aut nimiae miseriae,
aut inanis jactantiae est, et detinet atque obruit ingenia
melius aliis vacatura. Nam qui omnes etiam indignas
lectione schedas excutit, anilibus quoque fabulis accom-
modare operam potest. Atqui pleni sunt ejusmodi impe-
dimentis grammaticorum commentarii, vix ipsis qui
composuerunt satis noti. Nam Didymo, quo nemo plura
scripsit, accidisse compertum est, ut, cum historiae cui·
dam tanquam vanae repugnaret, ipsius proferretur liber,
qui eam continebat. Quod evenit praecipue in fabulosis
usque ad de1·idicnla; quaedam etiam pudenda: unde im-
probissimo cuique pleraque fingendi licentia est3 adeo ut
cle libris totis et auctoribus, ut succurrit, mentiantur tuto :
quia inveniri, qui nunquam fuere, non possunt. Nam iri
notioribus frequentissime deprehenduntur a curiosis. Ex
quo mihi inter virtutes grammatici habebitur, aliqua
nescire.

Vl. ET finitae quidem sunt partes duae, quas haec profes·
sio pollicetur, id est, ratio loquendi, et enarratio auctorum .·
quarum illam methodicen, hanc historicen vocant. Adjici-
amus tamen eorum curae quaedam dicendi primordia, qui-
bus aetates nondum rhetorem capientes instituant. Igitur
AEsopi fabellas, quae fabulis nutricularum proxime succc-
dunt‚ narrare sermone puro et nihil se supra modum
extollente, deinde eandem (2) gracilitatem stylo exigere,
condiscant: versus primo solvere, mox mutatis verbis
interpretari; tum paraphrasi audacius vertere3 qua et
breviare quaedarn, et exornare, salvo modo poetae sensu,

(1) Id est, verborum et sententiarum. R. V. Lib. viii. c. 3, De ornatu,-
ει Lib. ix. Capp. 1, 2, et 3. Ο.

(¹2) Easdem fabellas, quas sermone puro et simplici narraverint, stylo
exigere, i. e. accurate et exacte scribere condiscant.

