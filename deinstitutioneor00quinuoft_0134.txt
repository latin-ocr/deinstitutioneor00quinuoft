114 Lm. xv. cAP. 11.

Nec saepius narrare duxerim nefas: quod Cicero pro
Cluentio fecit3 estque non concessum modo, sed ali·
quando etiam necessarium, ut in causis repetundarum,
omnibusque quae simplices non sunt. Amentis est enim,
superstitione praeceptorum contra rationem causae trabi.
Neri-ationem ideo ante probationes ponere est institutum,
ne judex, qua de re quaeratur, ignoret. Cur igitur, si
singula probanda aut refellenda erunt, non singula etiam
narrentur? Me certe, quantacunque nostris experimentis
habenda est fides, fecisse hoc in foro, quoties ipsa de-
siderabat utilitas, probantibus et eruditis, et iis qui judi-
cabant, seio: et (quod non arroganter dixerim, quia sunt
plurimi, quibuscum egi, qui me refellere possint si
mentiar) fere ponendae a me causae officium exigebatur.
Neque ideo tamen non saepius facere oportebit, ut rerum
ordinem sequamur. Quaedam vero etiam turpiter con-
vertuntur: ut, si peperisse narres, deinde concepisse:
apertum testamentum, deinde signatum. In quibus si id
quod posterius est dixeris, de priore tacere optimum est.

Sunt quaedam et falsae expositiones, quarum in foro
duplex est genus: alterum, quod instrumentis adjuvatur3
ut Publius Clodius fiducia testium, qua nocte incestum
Romae commiserat, Interamnae se fuisse dicebat: alte-
rum, quod est tuendum (licentis ingenio. Id interim ad
solam verecundiam pertinet, unde etiam mihi videtur
dici (l) color,- interim ad quaestionem.

Sed, utrumcunque erit, prima sit curarum, ut id quod
fingimus fieri possit: deinde, ut et personae et loco et
tempori congruat, et credibilem rationem et ordinem
liabeat3 si continget etiam, *ut verae alicui rei cobaereat,
aut argumentO, quod sit in causa, confirmetur. Nam ι
quae tota extra rem petita sunt, mentiendi licentiam pro·
dunt.

Curandum praecipue, quod fingentibus frequenter ac-
cidit, ne qua inter se pugnent: quaedam enim partibus
blandiuntur, sed in sumniam non consentiunt: praeterca,
ne iis quae vera esse constabit adversa sint: in schola
etiam, ne color extra themata quaeratur. Utrobique
autem orator meminisse debebit actione tota quid finxerit,
quoniam solent excidere quae salsa sunt: verumque est

illud, quod vulgo dicitur, IlIendacem memorem esse opor-
tere. .

(1) Quid sibi velit iste in scholis rhetorum decantatus color, vid-‘pag⁸ 88,
et smpe alias. Pauca hic edit. Rollinianae adjecimus, quibus omissis male
cohaerebant sententiae. 0.

