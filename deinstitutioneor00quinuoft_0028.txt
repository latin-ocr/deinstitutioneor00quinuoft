8 ΜΒ. 1. CAP. 1.

perdamus primum statim tempus: atque eo minus, quod
initia literarum sola memoria constant3 quae non modo
jam est in parvis, scd tum etiam tenacissima est.

Nec sum adeo aetatum imprudens, ut instandum teneris
protinus acerbe putem, exigendamque plenam operam.
Nam id in primis cavere oportebit, ne studia qui amare
nondum potest oderit, et amaritudinem semel praeceptam
etiam ultra rudes annos reformidet. Lusus hic sit: et
rogetur, et laudetur, et nunquam non scisse se gaudeat.
Aliquando ipso nolente doceatur alius, cui invideat:
contendat interim, et saepius vincere se putet: praemiis
etiam, quae capit illa aetas, evocetur.

Parva docemus, instituendum oratorem professi: sed
est sua etiam studiis infantia3 et, ut corporum mox for-⁵
tissimorum educatio a lacte cunisque initium ducit, ita
futurus eloquentissimus edidit aliquando vagitum, et
loqui primum incerta voce tentavit, et haesit circa formas
literarum. Nec, si quid discere satis non est, ideo
necesse non est. Quod si nemo reprehendit patrem qui
haec non negligenda in suo filio putet, cur improbetur,
si quis ea quae domi sua: recte faceret, in publicum
promit? Atque eo magis quod minora etiam facilius
minores percipiunt3 et, ut corpora ad quosdam mem-
brorum flexus formari nisi tenera uon possunt, sic animos
quoque ad pleraque duriores robur ipsum facit. An
Philippus Macedonum rex Alexandro filio suo prima
literarum elementa tradi ab Aristotele, summo ejus
aetatis philosopho, voluisset, aut ille suscepisset hoc
officium, si non studiorum initia a perfectissimo quoque
tractari, pertinere ad summam credidisset? Fingamus
igitur Alexandrum dari nobis, impositum gremio, dignum
tanta cura infantem, (quanquam suus cuique dignus est)
pudeatne me in ipsis statim elementis etiam brevia
docendi monstrare compendia?

Neque enim mihi illud saltem placet, quod fieri
in plurimis video, ut literarum nomina et contextum
prius quam formas parvuli discant. Obstat hoc agnitioni
earum, non intendentibus mox animum ad ipsos (1)
ductus, dum antecedentem memoriam sequuntur. Quae
causa est pxaecipientibus, ut etiam, cum satis affixisse
eas pueris recto illo, quo primum scribi solent, contextu
videntur, retroagant rursus, et varia permutatione per-
turbent, donec literas qui instituuntur facie norint, non
ordine. Quapropter optime, sicut hominum, pariter

(Σ) Formas ac figuras, et, ut ita dicam, tractus literarum.

