im cauam: numnam-ivo. 89

stare jam rempublicam nisi uno regente non posse. Nam
qui de re nefaria deliberat, id solum quaerit, quo modo
quam minimum peccare videatur.

Multum refert etiam, quae sit persona suadentisg et
quia anteacta vita, si illustris suit, aut clarius genus, aut
aetas, aut fortuna, affert expectationem, providendum est,
ne quae dicuntur, ab eo qui dicit, dissentiant. At his
contraria submissiorem quendam modum postulant. Nam
quae in aliis libertas est, in aliis licentia vocatur. Et qui-
busdam sufficit auctorita53 quosdam ratio ipsa aegre tu-
etur. --

Ideoque longe mihi difficillimae videntur (l) prosopo-
poeiae, in quibus ad reliquum suasoriae laborem aceedit
etiam personae difficultas. Namque idem illud aliter
Caesar,'aliter Cicero, aliter Cato suadere debebit. Uti-
lissima vero haec exercitatio, vel quod duplicis est operae,
vel quod poetis quoque, aut historiarum futuris scripto-
ribus plurimum confert: verum et oratoribus necessaria3
nam sunt multae a Graecis Latinisque compositae orationes,
quibus alii uterentur, ad quorum conditionem vitamque
aptanda, quae dicebantur, fuerunt. An eodem modo
cogitavit, aut eandem personam induit (Q), Cicero, cum
scriberet Cn. Pompeio, et curn C. Appio, caeterisve? ac
non, uniuscujusque eorum fortunam, dignitatem, res ges-
tas intuitus, omnium, quibus vocem dabat, etiam ima·
ginem expressit? ut melius quidem, sed tamen ipsi, di-
cere viderentur. Neque enim minus vitiosa est oratio, si
ab homine, quam si a re, cui accommodari debuit, dis-
sidet. Ideoque Lysias optime videtur in iis, quae scribe-
bat indoctis, servasse veritatis fidem. ,

Enimvero praecipue declamatoribus considerandum est,
quid cuique personae conveniat3 qui paucissimus contro-
versias ita dicunt ut (3) advocati3 plerumque filii, patreS,
divites, seneS, asperi, lenes, avari, denique superstitiosi,
timidi, derisores fiunt: ut vix comoediarum actoribus
plures habitus in pronuntiando concipiendi sint, quam
his in dicendo. Quae omnia videri possunt prosopopoeiae;

(1) Hic per prosopopoez'as intelligit declamationes, in quibus aliquem de-
liberantem inducimus: alienam personam gerimus Dicit antem eas esse
duplicis operte, quia iu iis et suaderi oportet, et servari decorum personae.

(2) Cicero aliquando nobilibus Romanis orationes scribebat, quas illi
ediscebant, et in Senatu, aut apud populum pronuntiabant. Turn.

(3) In scholasticis declamationibus agebant, non ut advocati, ut patroni;
sed ut rei ipsi ς filii, patres, Sec, Itaque prosopopoez'oe nullo alio α suasoriis
qnam persona distant: quia in suasoria sub persona nostra suademus, in pro-
sopopoeia idem facimus sub aliena.

