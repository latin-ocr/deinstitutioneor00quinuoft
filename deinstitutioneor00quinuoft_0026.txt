6 ΜΒ. 1. CAP. 1.

verteris vitia? Non assuescat ergo, ne duminfans quidem
est, sermoni qui dediscendus sit.

In parentibus vero quam plurimum esse eruditionis
optaverim. Verum nec de patribus tantum loquor. Nam
Gracchorum eloquentiae multum contulisse accepimus
Corneliam matrem, cujus doctissimus sermo in posteros
quoque est epistolis traditus. Et Laelii filia reddidisse
in loquendo paternam eloquentiam dicitur. Et Quinti
Hortensii filiae oratio apud Triumviros habita legitur,
non tantum (l) in sexus honorem. Nec tamen ii, quibus
discere ipsis non contigit, minorem curam docendi
liberos habeant3 sed sint propter hoc ipsum ad caetera
magis diligentes.

De pueris, inter-quos educabitur ille huic spei desti-
natus, idem quod de nutricibus dictum sit.

De (Β) paedagogis hoc amplius, ut aut sint eruditi
plane, quam primam esse curam velim, aut se non esse
eruditos sciant. Nihil euim pejus est iis qui paulum
aliquid ultra primas literas progressi falsam sibi scientiae
persuasionem induerunt. Nam et cedere praecipiendi
peritis indignantur, et velutjure quodam potestatiS, quo
fere hoc hominum genus intumescit, imperiosi atque
interim saevientes stultitiam suam perdocent. Nec minus
error eorum nocet moribus. Siquidem Leonides Alex-
andri paedagoqu ut a Babylonio Diogene traditur, qui-
busdam eum vitiis imbuit, quae robustum quoque etjam
maximum regem ab illa institutione puerili suut pro-
secuta.

Si cui multa videor exigere, cogitet ORATOREM iu-
stitui: rem arduam3 etiam cum ei formando nibil defuerit3
praeterea plura ac difficiliora superesse: nam et studio
perpetuo, et praestantissimis praeceptoribus‚ et pluribus
disciplinis opus est. Quapropter praecipienda sunt op·
tima: quae si quis gravabitur, non rationi (3) defuerit,
scd homini.

Si tamen non continget, quales maxime velim, habere
nutrices, pueros, paedagogos, at unus certe sit assiduus,
dicendi non imperitus, qui, si qua erunt ab his praesente
alumno dicta vitiose, corrigat protinus, nec insidere illi

(1) Quae oratio possit esse honori ctiam viris.

(2) Ductoribus comitibusque puerorum, qui plerumque erant liberti.

(3) Subaudi, quidquam, ut sit sensus: Non penes fusionem, seu metho-
dum steterit, quandoquidem optima praecepimus sed penes hominem, id

cst, penes eos qui in instituendis pueris, quae praecepta suut a nobis, exequi
tanquam graviora et difficiliora noluerint.

