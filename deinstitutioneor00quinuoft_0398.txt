3:55 ΜΒ. xn. cap. x.

t

profluere sermonem, qua certe delectatione nihil fingi
majus potest: sed summam aggressus, ut in Ulysse, fa·-
eundiam, magnitudinem illi junxit, cui orationem nivibus
hibernis et copia verborum atque impetu parem tribuit.
Cum hoc igitur nemo mortalium contendet: hunc ut deum
homines intuebuntur: hanc vim et celeritatem in Pericle
miratur Eupolis: hanc fulminibus Aristophanes comparat:
haec est vera dicendi facultas. Sed neque his tribus quasi
formis inclusa eloquentia est: nam, ut inter gracile vali-
dumque tertium aliquid constitutum est; ita horuminter-
valla sunt. Atque inter haec ipsa mistum quiddam ex
duobus medium est: quorum, et subtili plenius aliquid
atque subtilius, et vehementi remissius atque vehementius
lnvenitur3 utillud lene aut ascendit ad fortiora, aut ad
tenuiora submittitur: ac sic prope innumerabiles species
reperiuntur, quae utique aliquo momento inter se differant;
sicut quatuor generaliter ventos a totidem mundi cardini-
bus accepimus flare, cum interim plurimi medii, eteorum
varii etium, regionum ac fluminum proprietate, deprehen-
dantur. Eademque musicis ratio est, qui cum in cithara
quinque constituerunt sonos, plurima deinde varietate
complent spatia illa nervorum, atque iis, quos interposu-
erunt, inserunt alios, ut pauci illi transitus multos gradus
habeant. Plures igitur etiam eloquentiae facies: sed
stultissimum quaerere ad quam recturus se sit orator, cum
omnis species, quae modo recta est, habeat usum, atque
id ipsunt omne sit oratoris, quod vulgo genus dicendi vo-
cant. Utetur enim, ut res exiget, omnibus: nec pro
causa modo, scd et pro partibus causae, Nam, utnon
eodem modo pro reo capitis, et in certamine haereditatis,
etde interdictis ac sponsionibus, et de certa re credita
dicet; sententiarum in senatu, et concionum, et privato-
rum consiliorum servabit discrimina: vitam ex differentia
personarum, locorum, temporumque mutabit3 ita in ea-
‹lein oratione aliter conciliabit: non ex iisdem partibus
iram et misericordiam petet; alias ad docendum, alias
ad movendum adhibebit artes. Non unus color prooemii,
narrationis, argumentorum, egressionis, perorationis, ser-
vabitur. Dicet idem graviter, severe, acriter, vehemen-
ter, concitate, copiose, amare, comiter, remisse, subtiliter,
blande, leniter, dulciter, breviter, urbane3 non ubique
simul, sed ubicunque par sit. Sic fiet, cum id, propter
quod maxime repertus est usus orationis, ut dicat et
utiliter, et, ad efficiendum quod intendit, potenter3 tum
laudem quoque, nec doctorum modo, scd etiam vulgi,
consequatur. falluntur euim plurimum, qui vitiosum et

