DE musrcss. ¹27

Namque et voce et modulatione grandia elate, jucunda
dulciter, moderata leniter canit: totaque arte (l) consen-
tit cum eorum quae dicuntur affectibus. Atqui in orando
quoque intentio vocis, remissio, flexus, pertinet ad mo-
vendos audientium affectus: aliaque et collocationis et
vocis, ut (Q) eodem utar verbo, modulatione concitationem
judicum, alia misericordiam petimus: cum etiam organis,
quibus sermo exprimi non potest, affici animos in diversum
habitum sentiamus. Corporis qnoque decens et aptus
modus, qui dicitur ἐυςυθμία, est necessarius3 nec aliunde
peti potest; in quo pars actionis non minima consistit:
qua de re sepositus nobis est locus. Age, si habebit in
primis curam vocis orator, quid tam musices proprium?
Sed ne haec quidem praesumenda (3) pars est; ut uno in-
terim contenti simus exemplo C. Gracchi, praecipui suo-
rum temporum oratoris, cui concionanti consistens post
euin musicus fistula, quam τονάςιον vocant, modos quibus
deberet intendi ministrabat. Haec ei cura inter turbidis-
simas actiones, vel terrenti optimates, vel jam timenti
suit.

Libet propter quosdam imperitiores, etiam crassiore, ut
vocant, (4) musa, dubitationem hujus utililitatis eximere.
Nam poetas certe legendos oratori futuro concesserint;
(num igitur hi sine musice?) at si quis tam caecus animi
est, ut de aliis dubitet, illos (5) certe qui carmina ad ly-
ram composuerunt. Haec diutius forent dicenda, si hoc
studium velut novum praeciperem. Cum vero antiquitus
usque a Chirone atque Achille ad nostra tempora apud
omneS‚ qui modo legitimam disciplinam non sint perosi,
duraverit, non est committendum, ut illa dubia faciam
defensionis solicitudine.

Quamvis autem satis jam ex ipsiS, quibus sum modo
usuS, exemplis credam esse manifestum, quae mihi et
quatenus musice placeat3 apertius tamen profitendum
puto, non banc a me praecipi, quae nunc in scenis effemi-
nata, et impudicis modis fracta, non ex parte minima, si
quid in nobis virilis roboris manebat, excidit3 sed qua

(1) Tota arte consentit musice cum earum rerum quae cantu exprimuntur
affectibus. R. Ad oratoriam artem magis illa referenda esse videntur. Ο.

(2) Modulatio proprie ad collocationem solam pertinet: sed hic voci
quoque accommodatur. ¹

(3) De voce dicturus est eodem, lib. 11. c. 3.

(4) §tiu-OMinerva? Ex abbreviatum Mssa vel nm, facile quis Musa
posueri . . ’

(5) Subaudiendum aliquid. Fatebitur illos saltem, qui carmina ad ly·
ram composuerunt, sine musice legi non posse.

